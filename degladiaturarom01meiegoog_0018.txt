10

gladiatorum certamina nondum fuisse abolita. Itaque primo aspectu
dubium esse uidetur, utrum ea. quae de sica totaque Thraecum
armatura tradit ad VIII 201:

per falcem supinam armatura Thracum intellegenda est, qui·

bus proprium telum sica est,
de suo ¹) an ex antiquiore sumpserit scriptore. Tamen aut fallor
aut certa extant indicia, quibus commentatorem non nouisse arma·
turas gladiatorias nisi secutorum et retiariorum fit ueri simile.
Atque primum quidem nonne mirum est scholiastam ad VI 108
sergiolum, quia galea adtritus esset, pro secutore habuisse, quam·
quam etiam Thraeces murmillones equites oplomachi galeis in-
structi erant? Deinde ex ea re, quod sat. VI 255 sq. mulier „bal-
teum ct manicas crurisque sinistri dimidium tegimen“ uendit sc.
ut aduersarii partes suscipiat ²), concludit scholiasta retiarii eam
emisse arma, etsi non solum secutoris contra retiarium pugnantis
illa arma sunt, sed etiam, ut infra uidebimus, oplomachi. Tum
ad uerbum „manicas“ adnotat: „quas reciarii aut secutores habent“⁸),
quasi uero ceteris desint gladiatoribuS, atque simili modo in expli-
catione uocis „pinnirapus“ ad III 158 retiarii tantum eiusque
aduersarii facit mentionem. Postremo de retiarii armis optime
nos facit certiores ad VIII 208, de quo loco uide infra 4). Quae

—.

 

1) commentatoris ipsius haec mihi esse uidentur de rebus gla-
diatoriis scholia: ad VI 113 (rudem, ut solent in amfiteatro accipere
gladiatores) 247 (dc palo pugnantium habitu gladiatorum) 25⁰7 (retia,
manicae et gladiatorum strumenta [uerba corrupta sic legenda sunt:
„balteus et manicae et cristae cet: gladiatorum instrumenta sunt“; uo·
cabulum „retia“ propter antecedens „retiarii“ inrepsit]) 261, (monstra-
tos] a campi doctore) ad VIII 207 (quidam uestem gladiatoriam 'dipunt,
quam fibula pugnaturis mordet a faucibus . . . . .; id studii habebant,
qui munera edebant, ut extremas partes tunicae ad guttur (auro) or-
narent, quo famam haberent) ad XI 8 (i. e. se auctoratorus) 20 (mi-
scellanea] genus miserabile ferculi. cibus gladiatorum i. e. ultima cena.
ideo miscellanea, quia omnia, quae apponuntur eis, miscent et sic man·
ducant).

2) Sic enim sine dubio etsi falso interpretatur scholiasta.

3) In codd. falsum lemma est „ocreas“; nam secutor, ut infra
uidebimus, unam tantum, retiarius uero nullam habet ocream.

4) conferendus esse uidetur commentator Cruquianus in Horat.
sat. 11, 6, 44: „Thrax Gallina fuit secutor, Syrus autem retiarius, uter·
que gladiator“. Sed consideranti cetera scholia non dubium esse potest,
quin illa uerba corrupta sint ex his: „Thrax inter gladiatores diceba·
tur (ut) secutor, retiarius, mirmillo, Gallina proprium nomen gladia-
toris, item Syrus“.

