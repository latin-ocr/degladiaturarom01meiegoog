2

Suet. fr. 197 Rff. (=- Seru. Aen.. V 602) „ut ait Suetonius Tran-
quillus, ludus ipse, quem uulgo pyrrhicham appellant, Troia uoca-
tur, cuius originem expressit in libro de puerorum lusibus“ et fr.
198 (= Pseudacr. in Horat. art. poet. 417) „ita enim pueri cur-
rentes aiunt: occupet scabies in extremo remanentem . . .; scabies
ludus puerorum est, ut habes in Suetonio“. Sed parum caute
opinor egit3 nam nullo modo demonstravit non potuisse dici de
· Troia et scabie lusibus iu libro περὶ τῶν παρ’ Ἕλλησι παιδιῶν.
Primo quidem obtutu ludus Troiae cum lusibus Graecis nihil habere
uidetur commune3 atqui ipso Suetonio teste uulgo confundebatur
cum pyrrhicha Graeca ¹), quae quia non solum publicis ludis spe-

· etante populo, sed etiam in palaestra corporis exercendi causa a

Graecis ludebatur 2), sine dubio in libro de Graecorum lusibus erat
memoranda. Suetonius igitur, ut confusionem illam, quam pro
falsa habebat, refutaret, utriusque ludi originem naturamque

. narrans et similitudines et discrimina eorum exposuisse uidetur ⁸).

Neque uero eodem iure ludus Troiae cum lusibus Romanis, qui
aut uoluptatis aut corporum exercitationis causa luduntur, erat
coniungendus atque pyrrhicha cum Graecis. Permultis enim ue·
terum locis docemur eum fuisse certam circensium ludorum partem
eademque atque ,hos praeditum sanctitate ⁴). Quam ob rem id certe
negandum est potuisse fieri, ut in libro et ludos circenses et
lusus continente — talem enim sibi fingit Reifferscheid -— ludus
Troiae non cum circo, sed cum lusibus uolgaribus componeretur.
Simili modo etiam de altero loco iudicandum est. Simpli-
ciorem enim ludum, quam haec scabies est, mihi fingere nequeo

 

1) Mirabantur complures uiri docti, uelut Meursius (de orchestra
t. V p. 248 Lam.), hos duos lusus potuisse inter se confundi, praesertim
cum ludus Troiae equestris, pyrrhicha uero pedestris fuisset. Sed
Herodian. IV, 2, 9 et Agath. 11 1 p. 64 Nieb. pyrrhicha equitum memo·
matur.

2) Cf. Plut. quaest. conu. IX, 15, 1 et Aristoxenum apud Athen.
XlV p. 631 c.

3) Monendum est Servium uocem Graecam παιδιῶν, quamquam
etiam ad aleae pilaeque lusus spectabat (Fresenius de λέξεων Arist. et
Suet. exc. Byzant. p. 88 sqq), ad παίδων tantum lusus rettulisse. Ceterum
ex ipsis Seruii uerbis „in libro de puerorum lusibus“ unum tantum
de his rebus extitisse librum concludendum est.

4) cf. imprimis Plutarch. Cat. min. c. 3: ἱερὰν ἱπποδρομίαν, ἣν
καλοῦσι Τροίαν ct Senec. Troad. 778 ed. Leo. Testimonia de hoc ludo
congessit A. Goebel in progr. gymnas. Durens. 18523 cf. etiam Fried-
laenderum in Marquardtii enchiridii 111 p. 505.

