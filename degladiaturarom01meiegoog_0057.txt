49

Sed si pugna fert ut neuter gladiatorum uincat‚ aut uterque
moritur aut uterque mittitur. Si prior casus euenit, neutrum
honorari par est3 nam ea, quae Martialis lib. sp. 29 narrat, non
fuerunt in usu. Sin uero diu inter se pugnarunt summa cum
fortitudine atque arte ideoque missio eis datur, uterque non multo
minore afficitur honore, quam qui· aduersarium prostrauit3 uterque
enim inuictum se praebuit. Factum autem esse reuera, ut uterque
mitteretur, ostendit Martialis 1. c.:

cum traheret Priscus, traheret certamina Verus

esset et aequalis Mars utriusque diu,

missio saepe uiris magno elamore petita est.
Trium igitur extat ordo honorum: aut uincit gladiator aut simul
cum aduersario mittitur aut solus mittitur; primus in titulis V,
tertius M indicatur3 sed putes etiam alterum peculiari significatum
esse nota, quae ut in titulis Pompeianis non inueniatur, ea re
factum mihi esse uidetur, quod rare, ut uterque esset inuictus,
accidit. Quaeritur, num alibi inueniatur. — In hac re proficiscen-
dum est a Senecae loco (epist. 92, 26: „stans non potest mitti:
aut uincatur oportet aut uincat“), quem Haase temere uexauit,
Buecheler suo iure seruauit; ei inest sententia haec: pugna non
potest esse incerta; immo alter aduersarius cadat necesse est. In-
dicatur igitur uerbis „stans mitti“ incertum genus pugnae, ubi

neuter uincit aut uincitur. Eadem autem uerba in titulis quoque
duobus inueniuntur, Orell. 2581 (= Fabr. col. Trai. p. 256):

 

gladiatorem Neronis esse seruum, alteris praeter numerum L i. e. sine
dubio „libertus“. Saepenumero igitur gladiatores liberti s. rudiarii in·
ueniuntur, quos mult-0 maioris ut par est ceteris aestimatos esse Pe-
tronius e. 45 aperte ostendit dicens: „et ecce habituri sumus munus
excellente in triduo die festa; familia non lanisticia, sed plurimi liberti“.
De Orellii (2581) explicatione: „Fimbriam librarum V1111“ tacere
praestat. —- In tribus aliis titulis IRN 736, 73⁷, 4649 nominibus gla-
diatorum adicitur numerus et C uersa et alter numerus ubique aut
minor priore aut par. Hanc ob causam et, quod littera T, quae expli-
canda est „tiro“, nonnullis gladiatoribus ascripta indicatur hos in prima
iam pugna occisos esse atque par fuit similem quandam notam, qua
ceterorum quoque numerus pugnarum significaretur, adici, Wilmannsii
sententiam (exempl. 2604) quamuis dubitanter prolatam amplector, ita
ut priore numero et littera C uersa e(ompositiones) uniuersas, uictorias
posteriore indicari arbitrer. Apud nonnullos in his titulis gladiatores
unus tantum numerus inuenitur, qui quamquam in eo ordine extat, quo
numeri uictoriarum laudantur, tamen ad pugnas referendus mihi uide·
tur; hi igitur gladiatores mortui sunt ante uictoriam reportatam.

4

