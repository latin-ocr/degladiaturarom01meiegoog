53

prodiit itemque Horatii illud (epist. I, 1, 2) „spectatum satis“
interpretor: quem satis viderunt pugnantem¹).

Sed in titulo Romano CIL VI 631 non tirones et spectat-i solum,
uerum etiam ueterani inueniuntur, qui nota VET indicati sunt,
gladiatores euidenter maioris auctoritatis, qui certum numerum aut
pugnarum uel uictoriarum aut in ludo annorum confecerant; inue-
niuntur etiam in altero titulo Romano Grut. p. 334, 3.

Sed etiam in palos ²) primos seu rudes primas et palos secun·
dos seu rudes secundas³) gladiatores diuisi erant, quae notiones
saepissime in titulis et libris memorantur. Friedlaender optimum
quemque gladiatorem ita praedicatum esse putat. Sed id propterea
minime ueri simile mihi esse uidetur, quod numerus titulorum, in

 

1) Sunt fortasse qui expectent, ut inquiram hoc loco in tesseras
⁸ gladiatorias quae dicuntur. Sed hacc quaesti0‚ postquam ab utra parte
siue contra ueterum doctorum sententiam siue pro ea causae ad unam
omnes prolatae sunt, eo prouecta est, ut retractari cam, antequam
nouae tesserae rem magis illustrantes reperiantur, admodum inutile
uideatur. Tamen liceat mihi hoc loco de illa re proferre coniecturam.
Si reuera tesserae illae, id quod equidem certis argumentis iri olim
confirmatum puto, ad gladiaturam referendae sunt, illud „spectauit“,
quod etiam sub litteris SP ceterisque latet, non licet explicari, nisi pro·
fecti a mea uocis „spectatus“ interpretatione ad „spectauiff‘ audimus
„populus“, ita ut tesseris indicetur, quando primum spectarit popu-
lus gladiatorem i. e. tiro in ordinem gladiatorum sit receptus. Puto
uero ‚,spectauit“ uocabulum technicum ut ita dicam gladiatoribus
fuisse quod nemo ignorauerit non esse coniungendam cum nominis
gladiatorii casu primo eidem tesserae inscripto.

2) Salmasii (ad Lampr. Oomm. 15) et Welckeri (syll. epigr. p. 65 sq.)
sententiam, qui „palus“ uocabulum pro Graeco habuerunt et de sorti-
tione dictum esse putauerunt, recte refellit primus Labus apud Rosmi-
nium (stor. di Milano 1V p. 435 sqq.), id quod Cauedoni bull. d. inst.
1846 p. 189 monet3 cf. etiam Henzen p. 105. In propatulo enim est
sumptum esse uocabulum ab exercitationibus, in quibus gladiatores
rudibus usi sicut milites eontra palum pugnabant, de qua re uide
Senec. epist. 18, 8, quen. sat. VI 247 cum scholio, Veget. I c. 11.
Cum uox „rudis“ ab eisdem exercitationibus deprompta sit atque
„palus“, non puto notiones „primus palus“ et „prima rudis“ diuersas
inter se fuisse.

3) Inueni notionem „palus primus‘'‘ bis locis: Dio Cass. LXXII
22 (cf. Lamprid. Commod. c. 15, 8), bull. d. inst. 1865 p. 80, 1870 p. 13,
Henz. 7419 o, Wilm. 2607, 2609, CIL V 5933, CIG 26633 „palus secun-
dus“: bull. d. inst. 1848 p. 70, CIG 3765 (=-= Kaib. 350); „p rima“ s.
„summa rudis“: Orell. 2575, Henz. 6189, Wilm. 2612 (cf.Friedl. p. 511);
„secunda rudis“: bull. d. inst. 1865 p. 11, Orell. 2573, 2574.

