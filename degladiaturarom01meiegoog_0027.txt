19‘

ἓ 2. De secutoribus.
Of. Lips. II c. 7, Henz. p. 115, Friedl. p. 515 sq.

Lipsius et Friedlaender secutores iam Ciceronis aetate exti-
tisse putant nisi Ciceronis uerbis ad Attio. VII, 14, 2: „secutorum
in ludo (Caesaris Capuae) 100 fuerunt“. Sed ,‚secutorum“ pro
codicis lectione ‚‚scutorum“ e coniectura scripsit Victorius, quam
Gorradius1) suo iure reiecit, quod secutores praeterea a Cicerone
non memorarentur neque intellegi posset, cur unius tantumgladia-
torum generis fieret menti0. Tamen in ea re errauit, quod illo
uocabulo non tam gladiatorum, quam ipsorum scutorum certus ei
uidebatur indicari numerus. 'Narrat enim Cicero Pompeium Cae-
saris gladiatores binos singulis familiarum patribus distribuisse,
ne eruptionem, quam facturi fuisse dicerentur, reuera facerent.
Qua in causa uix puto Attici intererat scire, quot scuta in illo
ludo fuissent. Immo gladiatorum numerus Ciceroni erat memoran-
dus, ut Atticus intellegeret, quantum fuisset periculum a Pompeio
euitatum. Itaque, sicut Graeci uerbis ὅπλον (cf. Kruegeri notam
ad Xen. Anab. 11, 2, 4) et ἀσπίς (cf. Xen. An. Ι, 7, 10, Herod.
V 30, Soph. El. 36 cum Nauckii nota) eos significant, qui
ὅπλον siue ἀσπίδα ferunt, sicut et nos et ipsi Romani (cf. Drakenb.
ad Liu. XXI, 27, 5) pro equitibus dicimus equos: sic Cicero uoce
‚‚scutum“ indicat gladiatores, quippe qui omnes fere scutis utantur.
Neque ulla est causa, cur secutores iam Ciceronis aetate pu-
gnasse credamus; ne in titulis quidem Venusinis IRN 736, 737 in-
cipientis imperatorum aetatis, ubi omnium fere armaturarum
memorantur gladiatores, secutoris fit mentio. Primus de eis lo·
quitur Suetonius Calig. 30, post eum permulti alii scriptores,
uelut I—uuenalis Artemidorus Di'o isidorus ceteri.

Hi omnes sunt testes secutores cum retiariis pugnasse, id
quod iam Lipsius animaduertit2). Erit fortasse qui uel ob hanc
rem ueterum de secutoribus sententiam falsam esse suspicetur3 nam
si illi recte iudicauerunt, nonne mirum tibi uidetur, quamquam
saepe pugna secutoris et retiarii apud scriptores memoretur, tamen
in omnibus monumentis, ubi retiarius pugnans descriptus est⁸),

 

1) Corradium editores nouissimi Boot et Baiter secuti sunt.

2) Cum nusquam secutorem etiam cum aliis gladiatoribus compo·
situm esse tradatur, non recte Friedlaender in anaglypho Pompeiano
(bull. Napol. IV 1) secutorem .cum Samnite pugnantem descriptum
esse existimat. .

3) Excipienda sunt ut par est ea, quae retiarii pugnam cum
murmillone exhibent.

