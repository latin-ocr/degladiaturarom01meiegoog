20

eius aduersarium esse non secutorem, sed Samnitem, cuius post
Augusti aetatem nulla fiat mentio?

Omnibus uiris doctis erat notum inter secutoris arma fuisse
‘galeam gladium scutum. Eius rei testes sunt Dio LXXII, 19, 2
(καὶ ἐχρῆτο [Κόμμοδος] τῇ ὁπλίσει τῇ τοῦ σεκούτωρος καλουμένου τὴν
μὲν ἀσπίδα ἐν τῇ δεξιᾷ, τὸ δὲ ξίφος τὸ ξύλινον ἐν τῇ ἀριστερᾷ ἔχων)
ibid. ξ 4 (οὓς . . . ἐφίλει ὥσπερ εἶχε διὰ τοῦ κράνους) schol. quen.
VI 108 (cf. p. 10) Lamprid. Commod. c. 16, 7¹) (galea eius bis
per portam Libitinensem elata est). Henzen uero allato impri-
mis monumento secutoris Vrbici (cf. Murat. p. 617, 1), in quo
„gladiator extat gladium mouens et clypeum ac lorica ut uidetur
quadam indutus, ocreis tamen, quibus inter insequendum impediri
poterat, carens“²)‚ (cf. etiam Friedlaenderum p. 515) leuiora fuisse
secutoris arma putabat et aduersarios retiariorum in musiuo Winkel-
manni delineatos pro secutoribus habebat. Sed secutoribus non
posse tribui arma leuiora docet nisi fallor locus Artemidori, qui
onirocrit. II 32 dicit: εἰ δὲ σεκούτωρι (πυκτεύοι τις) εὔμορφον μὲν
λήψεται γυναῖκα καὶ πλουσίαν, μέγα δὲ φρονοῦσαν ἐπὶ τῇ οὐσίᾳ καὶ
διὰ τοῦτο καταφρονοῖ-σαν τοῦ ἀνδρὸς καὶ κακῶν πολλῶν αἰτίαν ἐσο-
μένην · ἀεὶ γὰρ διώκει. Gur Artemidorus secutoris imagine mulierem
diuitem ob eamque rem superbam indicari putauerit, apparet com-
paratis eius uerbis antecedentibu8‚ ubi de Thraece loquitur: οἷον
εἰ μὲν Θρᾳκὶ πυκτεύοι τις, λήψεται γυναῖκα πλουσίαν <καί> πανοῦργον
καὶ φιλόπρωτον·πλουσίαν μὲν διὰ τὸ κατεσκεπάσθαι τοῖς
ὅπλοις i. e. quod Thraex multis grauibusque ornatus est armis.
Itaque etiam secutor eis armaturis attribuendus est, quae grauio-
ribus utebantur armis, —- Iam uero Friedlaender consulendus est,

 

l) Fugit uiros doctos etiam Prudentium secutori galeam attri-
buere dicentem c. Symm. II 1110 sq.: „spectant aeratam faciem, quam
crebra tridenti 1 impacto quatiant hastilia“. Tridens est retiarii, qui
secutorem aggreditur.

2) Praeter Vrbici formam etiam lucerna Kircheriana et musiuum
Winkelmanni Henzeno secutores ocreis caruisse demonstrare uideban-
tur. Sed lucernae fictiles, quarum ego magnum uidi numerum, saepis-
sime res minutiores habent parum accurate expressas; neque uero
accuratius musiuum, ut mihi quidem persuasum est, a Bartolio, quem
et Winkelmann et Caylus (recueil de peintures) secuntur, delineatum
est, ita ut, ubicumque a ceteris monumentis discedit, eo non bene uti

possimus. Ceterum meo quoque iudicio in musiuo secutores picti sunt. ’

Sed Henzen, cum duos monumenti Scauriani gladiatores, VII et V111,
qui eiusdem sunt generis et inter se pugnant, pro secutoribus
habebat, ob* causam supra indicatam errauit.

