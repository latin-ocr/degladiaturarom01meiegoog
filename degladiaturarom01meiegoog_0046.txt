38

ueri est simile tale genus peditum, quale Ammianus describit, calo·
nibus seruisque similium neque ad ipsam pugnam idoneorum graui-
bus contectum fuisse armis, quibus optimus quisque miles in omni-
bus exercitibus ornatus esse solet? Multo maioris momenti mihi
esse uidetur, quod permulti scriptores Gallos magnis scutis usos esse
narrant. Tamen dicit Polybius ΙΙ 30: οὐ γὰρ δυναμένου τοῦ Γ αλα-
πκοῦ θυρεοῦ τὸν ἄνδρα περισκέπειν, ὅσῳ γυμνὰ καὶ μείζω τὰ σώματα
ἧνς cf. etiam Liu. XXXVIII 21. Praeterea Gallorum scuta, quae
non ex meta110, sed ex ligno et pellibus facta esse uidentur, haud
ita magni ponderis erant et, quod est maximum, deesse Gallis
loricam ocreas, saepissime etiam galeas ¹) et scriptores (Paus.
X, 21, 2; Polyb. 1. c.) et monumenta docent. Scuta pictorum
Gallorum, quae semper fere longa, sed parum lata sunt, in
rebus pusillis diuersissima inter se sunt, sed propria et legi-
tima eorum forma ea fuisse uidetur, quae quattuor longioribus,
duobus minoribus praedita erat lateribus 2). Eadem uero scuti forma
inuenitur in lucerna fictili (Henz. mus. burgh. tab. VII 6) et in
urna Etrusca (Conestab. monum. d. Perug. tab. 62, 2) ⁸), in qui·
bus praeter Thraecem, de quo nulla dubitatio est, gladiator pictus
est scuto illius generis, leui galea, cui tegimentum uoltus deest,
non ocreiS, sed ⁴soccis usque ad suras pertinentibus, ceteris legi-
timis gladiatorum armis, manica4) subligaculo balte0, tectus i. e.
gladiator leuis armaturae. Is ergo propter scuti formam pro Gallo
seu murmillone habendus est ⁵); adde, quod aduersarius Thraex
quantum scimus cum nullo alio gladiatore, nisi cum oplomacho
aut altero Thraece aut murmillone pugnabat, is uero gladiator, de ⁴
quo sermo est, neque Oplomachus neque Thraex est. Quodsi recte de
illis monumentis indicaui, etiam anaglyphum Atheniense (Lebas‚
voyage archeol. tab. 18, 2) talem gladiatorem 6) exhibet, qui mag-

 

1) Hac in re diuersa est armatura gladiatorum Gallicorum, qui
Festo teste galeis uti solebant3 monemur ergo, ne gladiatorum et ipsius
gentis arma plane eadem fuisse coniciamus.

2) Cf. imprimis sarcophagum Ammendolae (mon. d. inst. I 30),
quem satis est afferri3 idem ex multis aliis perspicuum fit monumentis

3) Gustauus Koerte me docuit urnam .non post primum a. C. n.
saeculum factam esse.

4) Vt saepe manica deest in lucerna, res plane nullius momenti.

5) Iam Henzen p. 111 quamuis *dubitans hoc modo de lucerna
iudicauit.

6) Omnino gladiatorem esse hominem indicatur manica et subli-
gacu10.

