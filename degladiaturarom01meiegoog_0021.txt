18

ab Suetonio (cf. Reiff. p. 464) ¹), Suetonium a quenalis scho-
liasta excriptum esse existimauerim. Praeterea etsi certo non
licet iudicari ad Suetonium fortasse referenda sunt scholia haec:
ad II 53 (colyphiaJ athletarum cibum dicit) ad III 263: (stri-
gula autem est, quod xystram dicunt, unde oleum deteritur) ad
VI 421 (cum lassata graui ceciderunt bracchia massa] halteras
dicit, quibus utuntur athletae cum exercentur) ad VII 243 (ut in
theatro solent petere quinque aureos3 nam non licebat amplius
dare), ad VIII 190 (triscurriaJ ΙΙΙ scurras fabulas agentes [sic
emendauit Iahn]) ad VIII 226 (quia apud Isthmios agones uictores
apio coronantur) 229 (syrma] uestis tragica3 cf. ad XV 30: syr-
mata] uestes tragicas) ad XI 193, 195 (hoc ideo [?] quia Mega·
lesiaci circenses ante solem prope edebantur. quoniam circensibus
illis, quos praetores edunt, unus est missus, qui ordinarius [‚,ordea-
rius“ Pithoeus] dicitur. ideo „praeda caballorum“‚ quia ordeum
pro illo die aurigae tollunt equorum; aut ideo ‚‚praeda“ dixit,
quoniam multi equi frangebantur [lege „fere agebantur“] in iisdem
circensibus). —— Schol. ad I 3 (togatae sunt comoediae Latinae,
quales Afranius fecit, palliatae Graecae [sic enim legendum estJ)
fortasse ex Suetonii libro de uiris illustribus (cf. Rff. p. 13 sqq.)
depromptum est.

Caput II.
DE GLADIATORUM ARMATURIS.

Quaestio de gladiatorum armaturis etsi cum ab aliis uiris
tum paucis ante annis tertium a Friedlandero in appendice libri,
qui „Sittengeschichte Roms“ inscribitur, tractata est, omnium ad
historiam gladiaturae pertinentium dignissima mihi esse uidetur,
in qua denuo opera navetur. — Iustus Lipsius, qui in „Saturnalium
sermonum libris duobus qui de gladiatoribus“ 'primus uberius de
Romanorum gladiatura egit, in hac re propterea saepissime errauit,

 

1) Sine dubio Lactantius VI 20 non ipsum Sinnium, qui post
Suetonii historiam ludicram non legebatur, sed more illorum scriptorum
simulata ueterum ac reconditorum librorum scientia Suetonium, qui
Sinnii uerba adtulerat, excripsit.

