54

quibus illae notiones inueniuntur, si comparatur cum numero om-
nium inscript-ionum, ubi nomina gladiatorum memorantur, maior
est, quam ut paucos gladiatores illo modo appellatos esse mihi
persuadeam. Immo significari eis puto pariter atque uocibus
,‚spectatus“ et „ueteranus“ ordines gladiatorum, in quibus praeter
tirones ad unum omnes fuerint. Non in omnibus titulis, ubi singuli
gladiatores memorantur, adiectam esse unam ex illis notionibus non
mirum est, praesertim cum ‚,spectatus“ et „ueteranus“ multo rarius
inueniantur ascripta. Neque uero nomine „palus primus“, quo
nobilius non habebant gladiatores ¹), emeritos uel rude donatos
significari, sed θοε, qui in harena pugnent, cum ea docent, quae
de Commodo principe narrantur tum tituli CIL V 5933: „Vrbico
secutori primo palo, qui pugnauit XIII uixsit ann. XXII“‚
Wilm. 2607: „T. Flauio Incitato secutori palo primo uix. ann.
XXVII pugnauit XVI“. Sed etiam uerbo „ueteranus“ meliores
et uetustiores significati sunt gladiatores, id quod per se elucet
et titulo CIL VI 631 confirmatur, ubi maioris auctoritatis ordo non
inuenitur. Itaque notionibus „ueteranus“ et „primus palus“ et
„prima rudis“ eundem dictum esse ordinem mibi persuasi neque
aliter de notionibus ‚‚spectatus“ et „secundus palus“ et „secunda
rudis“ iudico ²). —- Omnes illas notiones ne ita coniungamus, ut
tironibus exceptis quattuor existant ordines dispares ac diuersi:
spectati ueterani pali seu rudes 11 pali seu rudes I, id quoque obstat,
quod T. Flauium Incitatum pugnarum XVI annorum XXVII aut
adeo Vrbicum pugnarum XIII annorum XXII iam tum egressum
esse et tironum et spectatorum et ueteranorum et palorum II
ordines uix potest credi.

At dixerit fortasse quispiam allato loco Lampridii Commod.
c. 15, 8 (appellatus est sane inter cetera triumphalia nomina
etiam sescenties uicies palus primus secutorum) notionibus illis
non indicari certum ordinem, sed totiens gladiatorem nominatum
esse palum primum, quotiens ceteros insigni fortitudine superasset.
Si Dionis epitomatorem inspexeri8‚ qui LXXII, 22, 3 dicit: καὶ
γὰρ τοῦ κολοσσοῦ τὴν κεφαλὴν ἀποτεμὼν καὶ ἑτέραν ἑαυτοῦ ἀντιθεὶς
καὶ ῥόπαλον δοὺς λέοντά τέ τινα χαλκοῦν ὑποθεὶς ὡς (Ηρακλεῖ ἐοικέναι
ἐπέγραψε πρὸς τοῖς δηλωθεῖσιν αὐτοῦ ἐπωνύμοις καὶ τοῦτο · πρωτόπαλος

 

1) Id ea re demonstratur, quod Aelius Marcion (Wilm. 2609) et

doctor et primus (sc. palus) appellatur et quod Commodus princeps eo
nomine quasi nobilissimo utitur.
2) Vnius rei significationes aliae aliis temporibus extitisse uidentur.

