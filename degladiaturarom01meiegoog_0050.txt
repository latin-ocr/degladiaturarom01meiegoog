42

uictoriarum et participium στε priori uersui attribuit; tum se
errasse intellegens et errorem corrigendi cupidus numerum corona-
rum eo loco incidit, ubi etiam ceterae notae incidendae erant. Ita
euenit, ut alterius gladiatoris nomen, quod iam non apparet, in
priore, genetiuus Ἑκαταιάς et numeri in posteriore uersu scriberen-
tur. Recte fortasse Blackwell lapidem propter tot quadratarii
errores neque plane perfectum et abiectum esse arbitratus est.

Sed reuertamur ad nostram quaestionem. Si meum iudicium
de titulo rectum est, certi muneris in eo mentio fit eo mod0, ut
singula enumerentur gladiatorum paria, quae illo munere composita
sunt, et singulis gladiatoribus numeri uictoriarum et coronarum
ascribantur atque indicetur, quo quisque Marte illam pugnam
subierit ¹). Memorantur autem duo paria, alterurn essedariorum,
alterum murmillonum, ita ut etiam hos inter se pugnasse in pro-
patulo sit.

Quaecunque uero de murmillonibus dixerimus, recte dicta
esse apparebit, si caput illud Artemidori onirocr. II 32 iam saepe
allatum accuratius considerauerimus. Nam cum hoc loco praeter
gladia-tores ignobiles, sagittarios scissores laquearios audabatas,
qui tum fortasse aut nondum pugnabant aut iam extincti erant,
et praeter oplomachos, quorum arma a secutoriis non erant diuersa,
omnes armaturae recenseantur, una quam maxime desideratur:
murmillonica. Hercher quidem eum gladiatorem, qui extremo loco
corrupta uoce ὀρβήλας s. ἀρβήλας indicatur, murmillonem esse
coniecit. Sed quia apparet armaturas ita recenseri, ut, quo qua
usitatior et nobilior fuerit, eo meliorem teneat locum, murmillo-
nicam uero semper inter nobilissimas fuisse et scriptores et tituli
- ut de monumentis taceam — testantur, Hercheri sententia rei·
cienda est, praesertim cum Friedlaender p. 519 recte opinor illo
loco βήλης i. e. „ueles“ scriptum fuisse suspicatus sit. Extat uero
in illo' capite alter quoque locus corruptus, dico uerba: εἰ δέ
τις μετ’ ἀργυρέων ὃπλων πυκτεύοι. Mendum non est in μετὰ
- ὅπλων, quamquam alibi dicitur: εἶ μὲν Θρᾳκὶ e. σεκούτωρι s.
ρητιαρίῳ πυκτεύοι; nam scriptor ipse antea dicit non solum ad-
uersarii, quocum quis se pugnare putet, armatura indicari mores
mulieris, sed etiam ea, qua ipse somnians sit instructus (cf. ἐτή-
ρησα δ’ ἐγώ πολλάκις καὶ γοίμον τὸ τοιοῦτον ὄναρ προαγορεῦσαν
γυναικὸς τοιαύτης, οἷα ἄ ν τις ᾖ ὅπλα ἔχων ἢ οἵῳ ἄν τις ὑπολάβῃ
πυκτεύειν) 2). Sed sine dubio ἀργυρέων corruptum est, pro quo

1) Plane eiusdem modi est titulus IRN 4649.
2) Similia dixit de tragoedis et comoedis 156.

