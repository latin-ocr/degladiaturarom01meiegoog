24

qua re etiam praeter secutores gladiatores armaturae Samniticae
extitisse putandum est3 hoc autem genus semper cum Thraecibus
compositum est ¹) in monumentis, Quaeritur, quonam hoc genus
praeditum fuerit nomine. Samnitium nomen post Augusti aetatem
non fuit in usu3 si omnia cetera perlustraueris, nullum inuenies,
quod in eiusmodi Samnites quadret, nisi oplomachi nomen. Neque
ueri simile est nullo loco scriptorum siue titulorum memorari id
genus gladiatorum, quo nullum aliud saepius in monumentis ex-
pressum est; nomen uero propter ὅπλον i. e. scutum Samniticum
receptum esse uidetur.

Quae coniectura ea re confirmatur, quod oplomachi reuera

’ cum Thraecibus pugnauerunt3 in titulo enim Pompeiano CIL IV
2508 scriptum est:
O(plomachus) T(hraex)
V(icit) Cycnus Iul(ianus) VIIII (pugnarum)
M(issus est) Atticus <1u>l(ianus) XIV (pugnarum).

Praeterea opponuntur oplomachi et Thraeces a Seneca contr.
ΙΙΙ praef. 10: „quidam cum oplomachis, quidam cum Thraecibus
optime ,pugnant et quidam sic cum scaeua componi cupiunt, quo·
modo alii timent“²); cf. etiameueton. Galig. 35. — Iam uide,
quam facile probata mea de oplomacho sententia ea res possit
explicari, quod in Artemidori gladiatorum indice oplomachum frus-
tra quaeris3 etenim, quod attinet ad arma, idem erat oplomachus
atque secutor, de quo loquitur scriptor, ita ut unum Samnitium
genus memorasse satis esset. Henzeni uero sententia, qui, cum in
titulo Venusino IRN 737 et oplomachus et Samnes inueniantur,
oplomachum non e Samnite ortum esse contra Lipsium contendit,
facile refutatur3 illo enim titulo docemur primum Thraecum aduer-
sarios desiise nominari Samnites, deinde retiariorum3 oplomachi
igitur nomen prima imperatorum aetate, secutoris paullo post
ortum est.

Ceterum oplomachus in titulo Pompeiano supra scripto etiam
cum murmillone et dimachaero compositus est. Sed nescimus,
num hae compositiones fuerint legitimae.

Postquam secutoris et oplomachi arma fuisse Samnitica de-

 

1) Idem testatur M. Antoninus de rebus suis 1 5 dicens: παρὰ τοῦ
τροφέως τὸ μήτε πρασιανὸς μήτε βενετιανὸς μήτε παρμουλάριος ἢ σκου-
τάριος γενέσθαι. Opponuntur enim hic, qui parmae i. e. Thraecibus et
qui scuto i. e. Samnitibus fauent.

2) Sic scripsit Buecheler in ind. Bonnens. mens. aest. 1877 p. 12.

