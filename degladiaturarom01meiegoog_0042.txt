34

etiam ibid. 2387. Pugnauerunt uero etiam inter sese Thraeces;
id non puto concludendum esse ex Senecae loco quaest. nat. IV
praef. 8, ubi Lipsius scripsit: ‚,te longiorem iurabo Fido Annaeo
et Apollonio pycta, quamuis staturam habeas Threcis cum Threce
compositi“ —- nam Friedlaender uidit pro ‚,Threce“ scribendum
esse ‚,nani“ uel aliquid simile —-‚ sed ex nonnullis lucernis:
publicata mus. burghes. tab. VII 4, Berolinensibus 943, 5187 (P),
Treuerica 750, in quibus pugna duorum Thraecum descripta est ¹).

Relicum est, ut de tribus loquar armaturiS‚ quarum una
Samniticum, ceterae Thraecidicae similes sunt ; nam illa ob eam rem
distinguenda est a Samnitibus uolgaris generis, quod pro gladio
hastam habet; in monumento Scauri Oplomachus tertii paris, qui
genu dextro ’ flexo, manu sinistra sublata missionem petit, non
solum scutum, sed etiam hastam deposuit 2) eodemque telo in pictura
Pompeiana (Garrucci graff. XIII 2) gladiator, qui scutum habet
Samniticum, utitur. Mirum est, quamquam in utroque monumento
non lusoria pugna, sed decretoria depicta est, Ciceronem dicere de
orat. II 325: „atque eiusmodi illa prolusio debet esse, non ut
Samnitium, qui uibrant hastas ante pugnam, quibus in pugnando
nihil utuntur.“

Eadem uero hasta armati inueniuntur etiam Thraeces in
picturis Pompeianis (Garrucc. l. c. tab. XI 2, XV 1) et in lucerna
Lugudunensi (Comarmand, descript. des antiques de Lyon tab. 1V
n. 417 p. 7 4).

. Altera autem generis Thraecidici armatura pro sica gladio
utitur3 tales gladiatores inueniuntur in duabus lucernis Treuericis
(n. 750, 2978 Ρ. M.)³) et in duobus fragmentis e terra sigillata
factis, quae Antunnaci reperta in museo prouinciali Bonnensi ser-
uantur4); cf. etiam Kekule Pomp. Terrae. tab. 41¹3 hi omnes praeter
galeam cristatam habent binas magnas ocreas et parmam rotundam ⁵).

 

1) Eis addenda est lucerna musei Moguntiaci, ubi nisi fallor
arma duorum Thraecum picta sunt: bis binae ocreae gladius sica.

2) Hasta non propria est adversariO, quod in huius manu, quippe
qui oplomachum uictum interfecturus sit, sica supplenda est.

3) In altera iste gladiator aduersarium deuictum, qui· Thraex
mihi esse uidetur — eiusdem formae est Thraex lucernae Vindobouen-
sis — interempturus est, in altera solus expressus est.

4) In altero is gladiator cum oplomacho pugnat, in altero figura
adversarii deleta est.

5) His monumentis adicienda est lucerna not. 1 memorata3
adicienda esse uidetur etiam pictura, quam Pacho in libro „voyage

