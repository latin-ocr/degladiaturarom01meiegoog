30

maius intersit spatium, retiarium prius aggredi par cst3 itaque
simulac propius ad secutorem accessit, dum sinistra manu fuscinam
et pugionem tenet (cf. Gori inscript. 111 99, Archaeolog. XVIII
p. 203), dextra rete effundit. Quod si feliciter iactum est, retiarii
res bene se habet; sed non saepe accidere, ut primo impetu feli·
citer iaciatur, in propatulo est, praesertim cum secutor haud diffi-
culter rete coniectum possit euitare et sine dubio summa opus sit
arte atque experientia ad rete bene emittendum. Iam quid fit
reti miuus dextre iacto? Quoniam periculosissimum id erat retiarii
telum, secutor daret operam necesse erat, ut quam celerrime ad-
uersarium, antequam denuo rete emittere posset, aggrederetur et
armis suis, quibus eminus non licebat uti, opprimeret. Contra
retiarii quam maxime intererat, ut reti recuperato iterum eminus
adversarium peteret. Sed quoniam secutore persequente fieri non
poterat, ut retiarius procurreret et sua ipse manu rete reciperet,
quaeritur, quonam alio modo potuerit repetere. Atque id optime
explicat locus quenalis iam saepe allatus et scholiastae adnotatio
adhue non satis intellecta. Dicit poeta VIII 207: „credamus tuni-
cae de faucibus aurea cum se Ι porrigat et longo iactetur spira
galero“. De tunica et galero iam supra locutus sum3 sed quid
sibi uult spira? Quia scholia hoc loco ut uidimus summi sunt
momenti, etiam in hac uoce explicanda ab eis exordiendum est3
legimus enim sub lemmate „galeroJ pileo, quem habent retiarii.
Galerus est umero impositus gladiatoris; huiusmodi aliquid, quo
citius sparsum funem uel iactatam retiam colligat“. Vidit Ferra-
rius uerba ‚,huiusmodi“ eqs. non cohaerere cum antecedentibus, sed
adiecta esse ad explicandam uocem ,‚spira“; haec uero a Festo
p. 330 M. hoc modo explicatur: „spira dicitur et basis columnae
unius tori aut duorum et genus operis pistorii et funis nauticus
in orbem conuolutus, ab eadem omnes similitudine. Pacuuius:
„quid cessatiS, socii, eicere spiras sparteas ι) ?“ Supra significaui non
potuisse fieri, ut retiarius rete iniquo Marte iactum procurrens
recuperaret3 itaque nullo alio modo me iudice id poterat colligi,
nisi si fune aliquo gladiatori ipsi erat adfixum. Ita fugiens re·-
tiarius rete per arenam secum trahere et colligere poterat. Age·-
dum considerate, quomodo nautae longiorem emittant funem, si
nauem appellere uolunt: emittunt in orbes conuolutum3 non aliter

 

1) Cf. etiam Isid. orig. XIX, 4, 2: „spirae funeS‚ quibus in tem-
pestatibus utuntur, quas nautici suo more cucurbas uocant3 spirae
autem ab sparto uocatae“.

