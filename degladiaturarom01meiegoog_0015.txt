’ 7

paene necessarium factum est. Sed aut fallor aut adest adhuc
testimonium, quo docemur re uera in eodem primo libro praeter
ludos circenses etiam scaenicos esse tractatos. Gellius enim dicit
IX 7 ε „sed de fidibus rarius dictu et mirabilius est3 quam rem
et alii docti uiri et Suetonius etiam Tranquillus in libro ludicrae
historiae primo satis compertam esse satisque super ea constare
adfirmat: neruias in fidibus brumali die alias digitis pelli, alias
sonare“, quem locum Reifferscheid ad eam ludicrae historiae perti-
nere censuit partem, qua actum esset de Graecorum agonibus
musicis. Sed cum totam illius uiri de Suetonii libro coniecturam
falsam esse demonstrasse mihi uidear et physica illa obseruatio
eodem opinor iure ibi possit proferri, ubi de ludis scaenicis eo·
rumque singulis instrumentis agitur ¹), neque ad res aut circenses
aut agonales aut gladiatorias spectet, manifestum est Suetonium
in altera primi libri parte de ludis scaenicis esse locutum. Tamen
una superest difficultas3 affert enim Gellius non ’ priorem librum,
sed primum, etsi Suidas duos tantum libros dicit, neque ueri simile
est coniuncta spectacula stadii et arenae plus spatii tenuisse, quam
ludos utriusque generis. Sed Gellius non uocem „primum“ olim,
uerum numerum I scripsit, quem librarii, quot libros de ludis
scripsisset Suetonius, ignorantes falso explicauerunt.

Reifferscheid et Isidorum orig. XVIII 16—59 et Cassiodorium
uar. 111 51· maximam partem sequi Suetonii historiam ludicram
statuit; quae coniectura quamquam plane certis firmisque argu·
mentis non nititur, nemini non placuit. Sed eodem iure commen-
tatorem quenalis libro Suetonii usum esse contendi potest. Sae-
pissime res ludicras perstringit satirarum poeta, saepissime hos
locos cum sua ²) tum aliorum usus doctrina explicat commentator.

 

1) De citharis in scaena adhibitis cf. Cic. l. c. et Isidor. orig.
XVIII 47: „themelici autem erant musici scenici, qui in organis et
lyris (fortasse „tibiis‘ olim scriptum erat) et citharis praecinebant“; cf.
etiam Momms. Rom. Gesch. 1 6 p. 226 not.

2) Velut in notis ad VI 588 (de circi spina), VIII 53 (de circi
hermis). — Plane praetermittendae sunt, ut par est, παραφρᾶσεις, uelut
ad VI 387.

