12

memoria inuenitur etiam in Isidori originibus XVIII 43: „scena
autem erat locus infra theatrum in modum-domus instructa cum
pulpito, qui pulpitus orcistra uocabatur, ubi cantabant comici
tragici atque saltabant istriones et mimi“ et 44: „orcistra autem
pulpitae erat scenae ubi saltator agere posset aut duo inter se
disputare“ cet. Itaque aut utrumque aut neutrum scriptorem Sue-
tonio usum esse concludendum uidetur.

Monendum est praeterea solitum esse Suetonium cum aliorum
auctorum tum poetarum utriusque gentis afferre uerba, quorum
auctoritate sua dicta confirmaret. Sic in historia ludicra Stesicho-
rus Vergilius (cf. Tertull. d. sp. c. 9) Horatius (sat. I, 7, 2ος cf.
Suet. fr. 196 Rff.) allati erant, Lucilius uero certe in libro de
uiris illustribus (Rff. p. 7 et 21), ita ut aliquo iure utrumque
illum uersum Lucilii a Suetonio ad scholiastam peruenisse mihi
uidear contendere.

Iam uero licet conicere etiam alia scholia ad res ludicras
spectantia, de quorum origine antea non potuit iudicari, ex eodem
Suetonii libro manasse. In eorum numero est scholion ad VIII 200:

mirmillo armaturae Gallicae nomen ex pisce inditum, cuius

imago in galea fingitur ’
de armatura Gallica, quae tribus fere ante saeculis, ut infra de-
monstrabimus, iam erat extincta. Sunt fortasse quibus ex Festo
ipso sumptum esse uideatur, qui p. 285 M. (murmillonicum genus
armaturae Gallicum est ipsique murmillones ante Galli appellaban-
tur, in quorum galeis piscis effigies inerat ¹) plane eadem dicit, ne-
que illos manifestis argumentis possum refellere. Tamen cum
alibi quod sciam quenalis commentator Festo non sit usus neque,
ut iam dixi, multos auctores compilasse uideatur, aliter de illo loco
iudicandum erit. Equidem Festi locum referendum esse puto ad
Sinnii Capitonis librum de spectaculis, quem a Verrio Flacco aliis
locis (p. 177, 326, 364) usurpartum esse scimus (cf. Mart. Hertzii
de Sinnio p. 18 sqq.). Eundem uero Sinnium, qui primus de are-
nae quoque spectaculis scripsisse uidetur ²), (cf. Lactant. VI 20)

 

1) Secuntur apud Festum haec uerba: „hoc autem genus pugnae
institutum uidetur a PittacO, uno ex septem sapientibus, qui adversus
Phrynonem dimicaturus propter controuersias finium, quae erant inter
Atticos et Mytilenaeos rete occulte lato impediuit Phrynonem“.

2) Nam Varro, cuius temporibus munera nondum priuatam ami-
serant naturam, quamquam sine dubio eorum passim fecit mentionem,
tamen uberius de eis in antiquitatum libris non egit. Merkelii senten·
tia (cf. Ouid. fast. praef. p. CLXI), qui putat in eodem IX libro et de
ludis circensibus et de muneribus eum esse locutum, falsissima est.

