16

qua pectus atque umeri teguntur, fastigio aequali, ad imum cunea-
tior mobilitatis causa3 spongia pe'ctori tegumentum et sinistrum
crus ocrea tectum; galeae cristatae, quae speciem magnitudini
adderent3 tunicae auratis militibus uersicolores, argentatis linteae
candidae“. Quae arma cum Samnitium non sint gladiatorum ‚
sed militum, non est mirum, si plane eadem in monumentis fru-
stra quaeruntur; exhibentur tamen in his ea, quae maximi sunt
, momenti. Atque primum quidem sinistri cruris ocrea permulti
induti sunt gladiatores depicti3 eidem uero magnum habent scu-
tum, cuius forma si res minusculas respicis neque in omnibus
monumentis sibi constat neque plane congruit cum ea, quae a
Liuio describitur3 cf. imprimis scuta gladiatorum monumenti Scauri
(Mazois ruines de Pompee I tab. 32) et picturarum Pompeiana·-
rum (ibid. IV tab. 483 Garrucci graffiti tab. X 2). Haec paruula
diuersitas armorum non mirifica est, praesertim cum in aliis arma-
turis multo maiora imprimis scutorum inueniuntur discrimina.
Maxime uero ocrea illa sinistri cruris gladiatores Samnites a cete-
ris distinguuntur3 hi enim, ut infra videbimus, aut plane carent
ocreis aut binas habent. Tamen non pauca extant monumenta
gladiatorum ¹), qui quamquam etiam dextra crura habent tecta,
pro Samnitibus habendi sunt. Id enim tegumentum, quippe quod
in fronte cruris corrigiis ligatum sit, non ocrea est, ut Zange-
meister (CIL IV p. 72) putat, sed caliga, qua etiam ceterorum
generum gladiatores depicti passim induti sunt ²). Praeterea sae-

 

1) mon. Scauri, pict. Pompeian. 11. cc„ anagl. Pomp. (Bull. Napol.
IV [1846] tab. 1), monum. Batonis (Fabretti col. Traian. p. 258).

2) Recte animaduertit Henzen p. 109: „ocreas modo e metallo
modo e corio constitisse“; tamen aut fallor aut multo saepius ocreis e
corio factis instructi sunt gladiatores armaturae Samniticae depicti.
Ceterum etiam milites Romani aetate liberae reipublicae una tantum
utebantur ocrea; cf. Arrian. tact. c. 3: ἢ ὡς Ῥωμαίοις κνημὶς μία πρὸ
τῆς κνήμης τῆς ἐν ταῖς μάχαις προβαλλομένης et Polyb. VI, 23, 8, qui
hastatorum arma describens dicit: πρὸς δὲ τούτοιςύσσοὶ δύο καὶ περι-
κεφαλαία χαλκῆ καὶ προκνημίς. Sed Vegetius 1 20 = p. 22, 13 Lang.
dextra crura ocreis tecta fuisse narrat, cuius rei affert causam dicens
p. 23, 13: „sciendum praeterea, cum missilibus agitur, sinistros pedes ·
inante milites habere debere . . .; sed cum ad pila, ut appellant, ueni-
tur et manu ad manum cum gladiis pugnatur, tunc dextros pedes
inante milites habere debent“. Quae num uera sint, propterea dubit0‚
quod gladiatores Samnitici generiS, qui semper fere comminus pugnant,
sinistra crura ocreis tegunt. De Sabinorum ocrea sinistra cf. Silii VIII
418 sqq. Ceterum confer etiam Macrobii sat. V, 18, 13 sqq„ ubi quae·
ritur, utrum Aetoli Hernicique in dextris an in sinistris pedibus habue-
rint caligas.

 

