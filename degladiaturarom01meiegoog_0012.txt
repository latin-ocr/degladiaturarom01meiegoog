4

c. 16 sqq., qui aliquo modo eundem Suetonium sequitur. Commen-
tatus est , igitur Suetonius uon tam singulos dies festos eorumque
ludos, quam uaria spectaculorum genera, quorum deinceps origines
titulos apparatus ι) loca artes exposuit. Sed cum duo spectacu-
lorum genera, circense et scaenicum, non solum nomen „ludorum“,
sed etiam originem Etruscam et plerosque titulos i. e. dies festos,
quibus edebantur, haberent communia, utriusque generis et originem
et titulos uno eodemque loco narrari necesse erat. De titulis uero
locutus Suetonius historiam singulorum festorum, quibus ludi spe-
ctabantur, inde a primis iam regum aetate institutis, Consualibus
et Ecurriis, usque ad eos, qui libera florente republica creati
sunt, conscripsit 2). Iam uero certa extant indicia, ex quibus
perspicitur Suetonium in illo libro etiam Graecorum spectaculorum
fecisse mentionem3 dicit enim c. 5: „nam et cum primi scaenae ⁸)

 

est aut circensis aut gladiatorius aut scaenicus“, tamen postea de
agonibus, de ludis et circensibus et scaenicis, de muneribus deinceps
loquatur.

1) Hac uoce intelleguntur omnes res sacrae in spectaculis adhi-
bitae; cf. Tertulliani uerba c. 4: „exinde apparatus, quibus superstitio-
nibus instruantur“. Quam ob rem errauit nouissimus libelli editor E.
Klussmann, qui c. 13 reiecta necessaria Iunii emendatione „artificiis“
codicis lectionem „sacrificiis“ recepit. '

2) In codice Agobardino c. 5 extr. uerba „sed haec satis erunt
ad originis de idololatria reatum“ sequitur inscriptio DE TITULIS,
quasi uero hoc demum loco desierit Suetonius de origine ludorum
loqui. Deceptus est librarius uocibus „ad originis de idololatria rea-
tum“ et „formam originis de titulis huius quoque temporis“. Etenim
Consualia Ecurria ludi Tarpei cet. non =minus tituli ludorum sunt,
quam Megalenses Apollinares q. s. atque ita se rem habere indicant
me iudice etiam uerba: „accedit . . . . posteritas, formam originis de
titulis huius quoque temporis praeferens“. Itaque verba „nihil
iam de causa uocabuli, dum rei causa idololatria sit“ incipiunt nouam
de titulis ludorum particulam et verba „sed haec satis eruut ad originis
de idololatria reatum“ ad unius aetatis regum spectant titulos.

3) Sic enim cum Buechelero scribendum est, quamquam et codex
Agob. et is, qui Tertulliani locum repetiit, isidorus orig. XVIII, 16 -
consentiunt enim in hac lectione, ut Iosephus Klein, uir humanissimus,
me docuit, codices uetustissimi Weissenb. 64. Monac. lat. 6250. Sangerm.
13028 — exhibent aduerbium „promiscue“. Nam ne primis quidem
temporibus omnes ludi Liberalia uocati sunt, sed in Graecia — agitur
euim de ludis Graecis — soli ludi scaenici et sine dubio notio ‚,primo“
illo loco desideratur. Coniecturam probare uidentur Seruius ad Georg.
Il 381 (primi ludi theatrales ex Liberalibus nati sunt) et Sinnius Ca·

