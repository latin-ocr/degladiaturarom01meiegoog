32

Ceterum cum rete raro in monumentis inueniatur ¹), non pos-
sum non conicere retiarium eo non in omnibus certaminibus
esse usum.

Retiarios in numero despectiorum gladiatorum fuisse Henzen
p. 113 conclusit ex leuibus eorum armis3 quae sententia nescio an
alia quoque re confirmetur. Videmus enim in monumento Scauri
prope ad quartum gladiatorum par duos exculptos retiariOS, qui
praeter pugionem et rete omnia arma legitima habent, sed neque
pugnant neque eis, ut ceteris, nomina ascripta sunt2) neque
eadem magnitudo corporum3 alter uero eorum sinistra, gladiatorem
morientem ita comprehendit, ut neminem fore censeam, quin hunc
a retiario in spoliarium tractum iri coniciat. Fungebantur igitur
retiarii saltem in spectaculis N. Festi Ampliati, quae illo monumento
repraesentantur, munere ministrorum harenae.

Sequitur, ut de alterius generis Samnitici, oplomachorum,
aduersariis agamus legitimis:

ἓ 5. De Thraecibus3).
Of. Lips. II c. 9, Henz. p. 112 sq., Friedl. p. 517 sq.

Ortum est id genus sine dubio simili modo atque Samniticum
ea re, quod Thraces bello capti armis suis usi in arena pugnare
coacti sunt. Factum ‘id esse Perseo deuicto contendit Henzen;
tamen certis quibusdam causis, de quibus alio loco mihi liceat

 

1) Friedlaender ob eam causam id factum esse existimat, quod
rete non sine aliqua opera potuerit fingi et in initio certaminis a
retiario complicatum fuerit3 alteram causam iam Henzen indicauerat.
Contra hanc sententiam dicendum est rete etiam in deterioribus monu-
mentis, uelut in lucernis fictilibus, inueniri et retiarii, cum adversarius
probe sciret illum habere rete, nihil interfuisse id occulte ferre.

2) Cum omnibus ibi gladiatoribus nomen a parte sinistra atra·
mento ascriptum sit, nomen VEPIMVS·IVL·V ad oplomachum (fig.
XI) spectat3 neque unquam adfuisse retiariis nomina spatii angustiae
docent.

3) In titulis aut ‚,Thraex·‘ (bull. d. inst. 1879 p. 47) aut ‚,Threx“
(CIL V 4511) aut omissa H ‚,TR“ (lRN 736, CIL IV 2444, 2508 Orell.
2576) scribitur. Simili modo ambigunt codices scriptorum. Antiqua
forma fuisse uidetur ‚‚Thraex“, posterior ,‚Threx“; sed ubi de gladia-
tore agitur‚ ‚,Thrax“ forma, etiamsi in codd. inuenitur (cf. Suet. Calig.
54, Horat. sat. 11, 6, 44), non recipienda esse uidetur3 cf. etiam Lipsi-
um l. c.

