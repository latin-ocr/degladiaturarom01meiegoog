14

quod monumentis non poterat uti,‘ quae ad illustranda et scri-
ptorum et titulorum testimonia necessaria sunt3 tamen omnes fere
locos scriptorum, qui huc spectant, summa congessit diligentia.
Post Lipsium Guilelmus Henzen in dissertatione de musiuo bur-
ghesiano (Dissertazioni della pontif. acad. Rom. di archeolog. XII
[1852] p. 73 sqq.) quaestionem instaurauit atque monumentis nouis-
que titulis allatis res sagaciter aggressus multum profecit. Ter·
tius Ludouicus Friedlaender errorum, qui Henzeni commentationi
insunt, non multos correxit, sed ea imprimis re bene de armaturis
gladiatorum intellegendis meritus est, quod haud ita pauca testi-f
monia non ante prolata inuestigauit et adiecit. Laudandi sunt
etiam Itali uiri docti Garrucci Mineruini alii, qui titulos graphio
inscriptos et monumenta Pompeis reperta ¹) simul cum commen-
tatiunculis diligenter scriptis publicauerunt. Praeterea multi uiri
docti indocti de hac re egerunt, quos longum est enumerare,
praesertim cum parum profecerint. — Ego ipse, cum duos annos
abhinc in armaturas gladiatorum inciperem inquirere, eis tantum
monumentis potui uti, quae Friedlander memorat3 postea musea
Berolinense Cassellanum Wisibadense Mogontiacum Coloniense Bon-
* nensia Treuericum et collectiones Herstattii Wolffii Merkensii
coloniensium adii et multa inspexi monumenta inedita3 praeterea
Otto Benndorf et Robertus Schneider summa cum liberalitate haud
pauca monumenta Austriaca mecum communicauerunt.

ξ 1. De Samnitibus ²).
Cf. Lips. II c. 11, Henz. p. 107 sq., Friedl. p. 516 sq.

Vetustissimum gladiatorum genus est Samniticum etenim
iam a Campanis, qui odio atque ira Samnitium deuictorum moti
horum armis gladiatores induerunt ac nomine compellarunt, inuen-·
tum (cf. Liu. IX 40), tum a Romanis simul cum tota re gladia-
toria receptum est ⁸). Inter scriptores Romanos primus Lucilius

 

1) Liceat mihi hoc loco monere et titulos et monumenta Pom-
peiana cum ob alias res tum ideo in nostra quaestione plurimum ualere,
quod sexaginta primis annis saec. p. C. n. primi facta sunt (cf. Nissenii
PompeJan. Stud. p. 126, 254 sq) i. e. quod certo tempori possunt ad-
tribui.

2) Forma „Samnes“, quam exhibet titulus Murat. p. 1751, 4, inter
gladiatores legitima fuisse uidetur; cf. Rh. Mus. XXXVI 241 extr.

3) Id ita factum esse alio loco demonstrabo.

