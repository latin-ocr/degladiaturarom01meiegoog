25

monstrauimus, relicum est, ut statuamus, quid inter haec duo genera
interfuerit. Primum ea re inter se distinguntur, quod aduersarii
non eidem sunt: secutores enim cum solis retiariis pugnant, oplo-
machi imprimis cum Thraecibus Ita fit, ut eorum artes pugnandi
inter se quam diuersissimae sint. Nam quantum interest inter
Thraecis et retiarii arma! Ille obtectus est magni ponderis armis,
hic nec galea nec ocreis nec scuto utitur3 ille sica, hic tridente
aggreditur. Sed consideranti mihi monumenta altera quoque di-
uersitas extitisse uidetur. In eis enim uterque quidem gladiator
magno scuto gladio ocrea cruris sinistri armatus, sed galea non
eiusdem formae est secutori atque oplomach0. Hic habet permag-
nam, crista siue pinnis ornatam et clausam margine ferreo circum
totam galeam currente atque oculos ceruicemque tegente3 cf. impri-
mis picturam Pomp. Maz. IV tab. 48, 2. Secutor uero tectus
est galea accurate ad capitis formam accommodata atque etiam
collum ceruicemque supremam tegente, quae margine caret3 cf.
musiuum Bignorense (Archaeologia XVIII p. 203) monumentum
Batonis (Fabretti col. Trai. p. 258) picturas Pompp. (Garrucci
graff. X 2, XII 1) cet. Gur hoc genus peculiarem galeae formam
habuerit, facile perspicitur. Etenim si altera illa usi essent forma,
fieri necesse erat, ut maculae retis, quo retiarius corpus aduersarii
studebat opprimere, si minus feliciter iactum retiarius colligere
uellet, margine galeae impedirentur et retinerentur atque ob eam
causam ille rete, optimum suum telum, cogeretur deserere.

ἓ 4. De' retiariis.
cf. Lips. II c. 8, Henz. p. 113 sq., Friedl. p. 512 sqq.

Transeamus nunc ad secutoris aduersarium: ad retiarium.
Quae armatura quo tempore orta sit, plane ignoramus; Festus et
Polyaenus ¹) inepte narrant a Pittaco inuentam esse, qui complu·

 

Polyaen. strat. I 252 Πιττακὸς
καὶ Φρύνων ἐμονομάχουν Σιγείου
πέρι · ἔδοξεν ἀμφοῖν ἴσα ἔχειν ὅπλα.
Τὰ μὲν δὴ φανερὰ ὅπλα ἴσα ἦν.
Πιττακὸς δὲ ὑπὸ τῇ ἀσπίδι κρύψας
ἀμφίβληστρον περιβάλλει τὸν Φρύ-
νωνα καὶ ῥᾳδίως ἐπισπασάμενος κτιν-
niet καὶ Σίγειον τοῖς Λεσβίοις τῷ
λίνῳ ἐθήρευσεν. Οἶον καὶ νῦν οἱ
μονομαχοῦντες λίνον ἔχουσι, Πιτ·
τακὸς ἐδίδαξεν.

1) Fest. p. 285 M: „boc autem
genus pugnae (sc. retiarii et mur·
millonis) institutum uidetur a Pit-
tacO, uno ex septem sapientibus,
qui aduersus Phrynonem dimica·
turus propter controuersias finium,
quae erant inter Atticos et Myti-
lenaeos rete occulte lato impediuit
Phrynonem“.

 

 

 

