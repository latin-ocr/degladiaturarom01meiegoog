21

qui praeclarum Philogelotis (87 ed. Eberh.) hoc de secutore testi-
monium attulit: σχολαστικὸς ἐπὶ τῆς οἰκίας σεκούτωρος σχῆμα λαβὼν
ἔπαιζεν · ἄφνω δέ τινος ἀπαγγείλαντος αὐτῷ τὴν παρουσίαν τοῦ πατρὸς
ῥίψας τὸ ὅπλον ἔλυε τὴν κνημῖδα · φθάσαντος δὲ τοῦ πατρὸς αὐτῷ
ἐπιστῆναι ἔχων τὴν περικεφαλαίαν βιβλίον ἀνεγίνωσκε ¹). Vnde ille
concludi voluit secutorem praeter galeam gladium scutum etiam
ocreis esse usum hanc sententiam confirmari ratus imprimis illo
Vrbici secutoris monument0, quod Cauedoni in recensione Henze-
nianae dissertationis de musiuo burghesiano (bullett. dell. instit.
archeol. 1846 p. 190) accurate descripsisset. Philogelos uero non
de ocreis, sed de una ocrea loquitur3 dicit enim: ἔλυε τὴν
κνημῖδα. Iam uerum perlucet. Sed omnis dubitatio euanescet, si
Cauedonii descriptionem illius monumenti accuratius perlegerimuS.
Dicit enim haec fere: „descriptio armaturae Vrbici secutori8‚ quam
Henzen confisus Muratorii testimonio fecerat, non satis accurata
est. Vrbicus uestitus est ‚‚esomide“ — i. e. sine dubio „subliga-
culo“ —- cincta largo balteo; sinistrum crus tuetur ocrea, dextra
manus sublata gladium destrictum, sinistra scutum conuexum in
modum aluei tenet; palo prope gladiatorem in terram immisso
galea Samnitica sustinetur.“ Haec uero ad unum omnia arma sunt
Samnitica2). Res est simplicissima. Nimirum nomen Samnitium

1) Testatur igitur etiam Philogelos secutorem habuisse scutum
et galeam.

2) Praetermisi adhuc Isidori non plane integrum de secutoribus
testimonium3 is enim dicit orig. XVIII 55: „secutor ab insequendo re·
tiarium dictus3 gestabat enim cuspidem et massam plumbeam, quae
aduersarii iaculum impediret, ut, antequam ille feriret reti, ipse ex-
superaret“. „Cuspis“ dicta mihi esse uidetur pro gladio; cf c. 54; „ut
adversarium (i. e. secutorem) cuspide insistentem“ — nam sic pro „in-
sistente“ scribendum est — „operiret (sc. reti)“. Itaque Leemansii
coniectura (Rev. arch. IX [1852] p. 80) ‚‚cassidem“ pro ‚‚cuspidem“ scri·
bentis non opus mihi esse uidetur. Sed uerba „massam plumbeam“ sine
dubio corrupta sunt. Si secutoris arma, de quibus testimonia optima
sunt, perlustrO, nullum aliud inuenire possum tegimentum, quod „ad-
uersarii iaculum impediret“, nisi scutum, quod tam magnum est, ut, si
bene iaculo opponitur, reuera prohibere possit, quominus secutoris
caput ceteraeque corporis partes illo implicentur. Quodsi res ita se
habet, cum Leemansio scribendum est „magnum clipeum“. Tamen
hanc lectionem non tam Isidoro ipsi, quam eius fonti uindicauerim3
nam non solum codices aetatis posterioris, sed etiam tres uetustissimi
supra memorati ita in lectione „massam plumbeam“ consentiunt, ut
non dubium sit, quin Isidorus ipse ita scripserit.

